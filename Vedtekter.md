Vedtekter for Realisten UiT

# §1 Navn og formål
Realisten UiT er en ideell organisasjon med hovedvirke å delta i Studentdemokratiet ved UiT Norges arktiske universitet.
Formålet er å fremme studenters interesser gjennom deltakelse i studentdemokratiet.

# §2 Medlemskap
Alle studenter ved UiT som støtter Realistens formål kan tegne medlemskap.
Styret holder medlemsliste. Årsmøtet fastsetter løpende medlemsvilkår.

# §3 Organer
Realisten UiT består av:
- Årsmøtet
- Styret

# §4 Årsmøtet
Årsmøtet er Realistens øverste organ og holdes minst én gang i året innen 2 måneder etter gjennomført valg til Studentparlamentet.

Årsmøtet:
- Velger styremedlemmer
- Behandler eventuelle endringer i vedtektene
- Fastsetter medlemskontigent

Vedtak fattes med simpelt flertall.

Ekstraordinært årsmøte skal kalles inn dersom et av følgende krav er oppfylt:
- Styret vedtar behov for ekstraordinært med simpelt flertall
- Mer enn 50% av faste representanter for Realisten krever det
- Mer enn 20 medlemmer av Realisten krever det

Det påligger Styret å kalle inn til ekstraordinært årsmøte innen rimelig tid.

# §5 Styret
Styret skal bestå av:

- Organisatorisk leder (styreleder)
- Studentpolitisk leder (nestleder)
- Økonomiansvarlig
- Arrangementsansvarlig

Styret kan også ha flere styremedlemmer dersom årsmøtet ønsker det. Årsmøtet fastsetter da tittel.
Avtroppende styre skal innstille på antall styremedlemmer og tittel.

Valgbarhet til studentpolitisk leder forutsetter fast plass i Studentparlamentet for Realisten. Dersom ingen faste representanter finnes, velges ikke dette vervet.

Styret har ansvar for den daglige driften av Realisten og følger opp vedtak fra årsmøtet.

# §6 Vedtektsendringer
Vedtekter kan endres av årsmøtet med 2/3 flertall.

Utfyllende reglementer skal vedtas av årsmøtet.

# §7 Oppløsning
Oppløsning må vedtas på ordinært eller ekstraordinært årsmøte med 2/3 flertall.

Ved forslag om oppløsning kan saken utsettes til neste ordinære årsmøte dersom minst 10% av medlemmene krever det.

Ved oppløsning skal eventuelle midler gå til studentrelaterte formål ved Det naturvitenskapelige fakultet.
